# RayoPOS — Çalışma Kuralları

RayoPOS (eski adı Garso), restoran ve cafeler için bulut tabanlı satış ve işletme yönetim sistemi.
Ramazan'ın kendi cafe/restoran işletmesi için geliştiriliyor; sonrasında başka
işletmelere satılacak ticari bir ürün olması hedefleniyor.

Referans ürün Adisyo (pos.adisyo.com) — şu an işletmede o kullanılıyor.
Ancak RayoPOS birebir kopya olmayacak: kendi terminolojisi, kendi renk paleti ve
kendi arayüz kararları var. Bilinçli farklılaşmalar rayopos-tasarim.md'de.

## Kullanıcı hakkında

Ramazan yazılımda acemi. Her şeyi basit Türkçe ile, teknik terimleri
açıklayarak anlat. Adımların NEDEN yapıldığını da söyle.

Açıklamalar kısa tutulur — uzun paragraflar ve gereksiz teknik detay yok.
Açıklama gerekiyorsa en fazla bir-iki cümle.

## Çalışma düzeni

- **Seans başlangıcı:** Ramazan sadece "devam edelim" yazar. Bu şu demek:
  rayopos-tasarim.md ve pos-yol-haritasi.md'yi oku, tasarım dosyasının
  "0. SIRADAKİ İŞ" listesindeki **en üstteki maddeyi** al, planını anlat,
  onay bekle. Ne yapılacağını Ramazan'a sorma — liste zaten söylüyor.
- **Seans sonu:** "0. SIRADAKİ İŞ" listesi güncellenir — biten madde silinir,
  kalanlar yukarı kayar, o seansta çıkan yeni işler sıraya eklenir. Liste bir
  sonraki seansın tek giriş noktasıdır, güncel tutulmazsa akış kopar.
- Görevler TEK TEK verilir. Bir görev bitip Ramazan onaylamadan yenisine geçilmez.
- Değişiklik yapmadan önce planını anlat, onay bekle.
- Bir dosyayı değiştirirken hangi dosyada ne yaptığını ve neden yaptığını söyle.
- Önemli bir tasarım kararı alınırsa rayopos-tasarim.md'ye işlenmesi gerektiğini hatırlat.
- rayopos-tasarim.md her görev bitiminde değil, seans sonunda güncellenir (kaynak
  kontrolü adımlarıyla birlikte).
- Görev bitiminde oturum uzayıp ağırlaştıysa Ramazan'ı uyar ve yeni oturuma
  geçmesini öner. Görev ortasında kesmeyi önerme.

## Ortam

- Windows + PowerShell. `npm` yerine **`npm.cmd`** kullanılır.
- Dev server tek terminalde çalışır: `npm.cmd run dev`
  Birden fazla terminalde açık kalırsa Vite başka porta geçiyor (5174, 5175...)
  ve eski sekme güncellenmemiş kodu gösteriyor. Tek terminal kuralı.
- Test: Ramazan kendi yapıyor (usage tasarrufu için). Claude tarayıcıda kendi
  başına test etmez; değişiklik bitince Ramazan'a "şunu dene" diye net adımlar
  söyler, sonucu bekler.

## Masaüstü–mobil eşitliği

Bir ekranda yapılan değişiklik **karşılığı olan mobil ekranda da** yapılır;
Ramazan ayrıca söylemez. Aynı iş için iki ayrı ekran tutulmaz — mümkünse
mobil de masaüstündeki bileşeni açar (tahsilat penceresi ve Hızlı Öde böyle
yapıldı), telefon farkı yalnız CSS'te kalır. Renk, durum ve para biçimi gibi
kurallar iki yüzeyde birebir aynı sonucu vermelidir.

## Kod stili

- Temiz, doğal, kendi projesiymiş gibi yazılmış görünmeli.
- Gereksiz yorum ve "yapay zeka izi" olmasın.
- Değişken ve fonksiyon adları Türkçe — mevcut koda uy.
- Para hesaplarında kuruş hassasiyeti; float kullanma.
- Onay/uyarı gerektiren durumlarda tarayıcının kendi `confirm()`/`alert()`/
  `prompt()` popup'ları KULLANILMAZ — stillenemiyorlar, siteye yabancı
  duruyorlar. Bunun yerine her zaman kendi modalımız kullanılır
  (`components/OnayModal.tsx` — onay için Vazgeç/Evet, uyarı için tek Tamam).

## Görünüm kuralları

- **Silik yazı yasak.** Hiçbir ekranda düşük kontrastlı gri metin olmaz.
  İkincil metin bile okunur tondadır (`--soluk`), gövde yazısı 14px'in,
  başlık 17px'in altına inmez. 12px altı punto kullanılmaz (masaüstü). Mobilde
  alt sınır yok: yazılar kart genişliğine göre küçülür, telefonun masaüstü
  gibi ferah olması beklenmez (Ramazan kararı, 15 Eyl 2026). Mobilde de yazı
  koyu tonda kalır — küçük olabilir, silik olamaz.
- **Yazı tipi Poppins** (`@fontsource/poppins`, pakete gömülü — kasa
  çevrimdışıyken de doğru görünsün diye internetten çekilmiyor).
- **Vurgu rengi mercan** (`--mercan`). Pastel veya çok renkli paletler ana
  ekranlarda kullanılmaz; renk seçici yalnızca kategori/ürün gibi kullanıcının
  kendi etiketlediği yerlerde vardır.
- Açıklama cümleleri hiçbir zaman düz paragraf değildir. İki yerden biriyle
  yazılır, uzunluğuna göre (22 Eyl 2026 kararı):
  - **Tek cümlelik ekran/bölüm açıklaması** → başlığın yanına
    `components/Ipucu.tsx` (küçük "i" işareti, üstüne gelince balon).
    Tam genişlikte bir kutu tek cümle için sayfanın en değerli yerini,
    listenin üstünü yiyor.
  - **Birden çok cümlelik, gerçekten okunması gereken anlatım** →
    `components/Bilgi.tsx` (yuvarlak "i" ikonlu kutu). Genellikle bir modalın
    ya da kurulum adımının içinde.

## Teknoloji

React + TypeScript + Vite, Supabase (PostgreSQL), react-router-dom.

## Proje dosyaları

- **rayopos-tasarim.md** — veri modeli, ekran haritası, tasarım kararları,
  geliştirme durumu ve sıradaki adımlar. Bir işe başlamadan önce oku.
- **pos-yol-haritasi.md** — Adisyo özellik envanteri, faz planı ve rakip
  analizi. "Sırada ne var, Adisyo bunu nasıl yapmış" sorularının kaynağı.

## Sürüm

RayoPOS ile yazıcı programı (köprü) **tek sürüm numarasını** paylaşır. Her
seansın sonunda, kaynak kontrolünden önce numara artırılır:

- `npm.cmd run surum` — küçük parça artar (1.0.1 → 1.0.2), olağan seans
- `npm.cmd run surum orta` — yeni modül bittiğinde (1.0.2 → 1.1.0)
- `npm.cmd run surum buyuk` — büyük dönüşümde (1.1.0 → 2.0.0)

Komut beş dosyadaki numarayı birlikte değiştirir; sürüm elle yazılmaz.

## Kaynak kontrolü

Repo: github.com/ramazann1/rayopos
Seans sonunda: `git add .` → `git commit -m "aciklama"` → `git push`
